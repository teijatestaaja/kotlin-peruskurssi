[Tietoa kurssista](README.md) | [Osa 1](osa-1.md) | [Osa 2](osa-2.md) | [Osa 3](osa-3.md) | [Osa 4](osa-4.md) | [Osa 5](osa-5.md) | [Yhteenveto](yhteenveto.md) | [Malliratkaisut](malliratkaisut/malliratkaisut.md) | [FAQ](faq.md) | [Sanasto](sanasto.md)

# Kotlin-ohjelmoinnin peruskurssi

Kotlin-ohjelmoinnin peruskurssi on kaikille Kotlin-ohjelmointikielestä kiinnostuneille suunnattu avoin ja ilmainen verkkokurssi. Kurssilla perehdytään Kotlin-ohjelmointikielen perusteisiin, ja kurssi on yhden opintopisteen laajuinen.

## Mikä on Kotlin

Kotlin on avoimen lähdekoodin staattisesti tyypitetty yleiskäyttöinen ohjelmointikieli, joka julkaistiin alun perin vuonna 2011. Kotlin-ohjelmointikielen takana on tsekkiläinen yritys JetBrains. Kotlinin kehittäjät suunnittelivat Kotlinista vaihtoehtoa Javalle, ja Kotlin onkin noussut suosituimmaksi ohjelmointikieleksi Android-kehityksessä Javan sijaan. Kielen suosiosta kertoo sekin, että vuonna 2019 Google nosti Kotlinin Android-käyttöjärjestelmän ensisijaiseksi ohjelmointikieleksi.

## Esitiedot

Kurssi ei vaadi mitään esitietoja ohjelmoinnista, sillä kurssi alkaa aivan alkeista sekä Kotlinin että ohjelmointiin liittyvien käsitteiden osalta. Edistyneemmillä oppijoilla erityisesti Java-kielen perusteiden hallinta helpottaa kurssin asioiden omaksumista. Kurssi on suunniteltu siten, että kurssin suorittamiseen tarvitset ainoastaan toimivan verkkoyhteyden ja selaimen. Kurssin voi suorittaa siten myös esimerkiksi mobiililaitteella.

## Kurssin suoritus

Kotlin-ohjelmoinnin peruskurssi on suoritettavissa täysin ajasta ja paikasta riippumatta. Kurssi suoritetaan käymällä itsenäisesti kukin osa läpi ja tekemällä osiin liittyvät tehtävät.

Voit suorittaa kurssin tavallisella kannettavalla tietokoneella tai mobiililaitteella. Sivusto on toimii parhaiten Chrome, Firefox, Edge ja Safari-selaimilla.

## Sisältö

Tämä Kotlin-ohjelmoinnin peruskurssi koostuu 5 osasta. Kurssimateriaali etenee loogisesti, joten opiskelu kannattaa aloittaa ensimmäisestä osasta. Kunkin osan teorian opiskeluun ja tehtävien tekoon kannattaa varata aikaa osiosta riippuen noin 2-10 tuntia. Alla olevasta taulokosta näet osion opiskeluun menevän ohjeellisen ajan.

Kurssin tehtävät on jaettu kahteen tasoon. Suurin osa tehtävistä on suhteellisen helppoja perustehtäviä, joiden avulla harjoitellaan Kotlinin perusteita. Kurssin perustehtävissä

- luet ja analysoit ohjelmakoodia
- korjaat tai muutat valmista ohjelmakoodia sekä
- kirjoitat ohjelmakoodia.

Lisäksi jokainen kurssin osa sisältää vähintään yhden Guru-tehtävän, joka vaatii hoksaamista tai osiossa opitun asian syvempää osaamista. Kurssin tehtävät tehdään [Kotlin-hiekkalaatikossa](https://play.kotlinlang.org). Tehtävät voit halutessasi tehdä myös jollakin Kotlinia tukevalla editorilla tai ohjelmointiympäristöllä. Suositeltavia ilmaisia koodieditoreja ovat [IntelliJ IDEA Community](https://www.jetbrains.com/idea/) tai [Visual Studio Code](https://code.visualstudio.com/).

| Osa               | Aihe                    | Tehtäviä | Aika-arvio | Malliratkaisut |
| ------------------|-------------------------|--------- |------- | -------------: |
| [Osa 1](osa-1.md) | Ohjelman rakenne        | 5        | 2 h | [Osa 1 ratkaisut](malliratkaisut/osa1_ratkaisut.md) |
| [Osa 2](osa-2.md) | Muuttujat               | 15       | 10 h | [Osa 2 ratkaisut](malliratkaisut/osa2_ratkaisut.md) |
| [Osa 3](osa-3.md) | Ehto- ja valintalauseet | 10       | 5 h | [Osa 3 ratkaisut](malliratkaisut/osa3_ratkaisut.md) |
| [Osa 4](osa-4.md) | Toistolauseet           | 10       | 5 h | [Osa 4 ratkaisut](malliratkaisut/osa4_ratkaisut.md) |
| [Osa 5](osa-5.md) | Funktiot                | 10       | 5 h | [Osa 5 ratkaisut](malliratkaisut/osa5_ratkaisut.md) |
|                   | Yhteensä                | 50       | 27 h | |

## Opettaja

![Opettaja](kuvat/opettaja.png "Opettaja")

Kurssin opettajana toimii testiautomaatiokehittäjänä työskentelevä Teija Alasalmi. Teijalla on 20 vuoden kokemus ohjelmistotestauksesta sekä ohjelmistojen kehittämistä ketterillä menetelmillä, ja hän koodaa sekä opiskelee koodaamista myös vapaa-ajallaan.

Mikäli huomaat kurssimateriaalissa virheitä, tai jäät jumiin johonkin tehtävään, ota yhteyttä teija.alasalmi (at) gmail.com

## Hyödylliset linkit

- [Kotlin-hiekkalaatikko](https://play.kotlinlang.org/)
- [Kotlin](https://kotlinlang.org/)

> (c) Teija Alasalmi 2021

> Kurssimateriaalin käyttäminen kaupallisiin tarkoituksiin tai opetusmateriaalina ilman lupaa on ehdottomasti kielletty!
