# Kotlin peruskurssi

Kotlin peruskurssi on kaikille Kotlin-ohjelmointikielestä kiinnostuneille suunnattu avoin ja ilmainen verkkokurssi. Kurssilla perehdytään Kotlin-ohjelmointikielen perusteisiin.

## Mikä Kotlin

Kotlin on avoimen lähdekoodin staattisesti tyypitetty yleiskäyttöinen ohjelmointikieli, joka kehitettiin alun perin vuonna 2011. Kotlin-ohjelmointikielen takana on tsekkiläinen yritys JetBrains. Kotlinin kehittäjät suunnittelivat Kotlinista vaihtoehtoa Javalle, ja Kotlin onkin noussut suosituimmaksi ohjelmointikieleksi Android-kehityksessä Javan sijaan. Kielen suosiosta kertoo sekin, että vuonna 2019 Google nosti Kotlinin Android-käyttöjärjestelmän ensisijaiseksi ohjelmointikieleksi.

## Esitiedot

Kurssi ei vaadi mitään esitietoja ohjelmoinnista, mutta erityisesti Java-kielen perusteiden hallinta helpottaa kurssin asioiden omaksumista. Kurssi on suuniteltu siten, että kurssin suorittamiseen tarvitset ainoastaan toimivan verkkoyhteyden ja selaimen. Kurssin voi suorittaa siten myös esimerkiksi mobiililaitteella.

## Sisältö

Tämä Kotlin peruskurssi koostuu 5 osasta. Kurssimateriaali etenee loogisesti, joten opiskelu kannattaa aloittaa osasta 1. Kunkin osan tehtävien tekoon kannattaa varata aikaa noin 1-3 tuntia. Kurssin tehtävät on jaettu kahteen tasoon. Suurin osa tehtävistä on suhteellisen helppoja perustehtäviä, joiden avulla harjoitellaan Kotlinin perusteita. Kurssin tehtävissä

- luet ja analysoit ohjelmakoodia
- korjaat tai muutat valmista ohjelmakoodia sekä
- kirjoitat ohjelmakoodia.

Lisäksi jokainen kurssin osa sisältää vähintään yhden Guru-tehtävän, joka vaatii hoksaamista tai osiossa opitun asian syvempää osaamista. Kurssin tehtävät tehdään Kotlin-hiekkalaatikossa. Tehtävät voit halutessasi tehdä myös jollakin Kotlinia tukevalla editorilla tai ohjelmointiympäristöllä.

| Osa               | Aihe                    | Tehtäviä |
| ------------------|-------------------------|---------:|
| [Osa 1](osa-1.md) | Tulostaminen            | 5        |
| [Osa 2](osa-2.md) | Muuttujat               | 15       |
| [Osa 3](osa-3.md) | Ehto- ja valintalauseet | 10       |
| [Osa 4](osa-4.md) | Toistolauseet           | 10       |
| [Osa 5](osa-5.md) | Funktiot                | 10       |
|                   | Yhteensä                | 50       |

## Linkit

- [Kotlin-hiekkalaatikko](https://play.kotlinlang.org/)
- [Kotlin dokumentaatio - perussyntaksi](https://kotlinlang.org/docs/reference/basic-syntax.html)

(c) Teija Alasalmi 2020

Kurssimateriaalin käyttäminen kaupallisiin tarkoituksiin tai opetusmateriaalina ilman lupaa on ehdottomasti kielletty!
